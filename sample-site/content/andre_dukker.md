+++
date="2017-02-28T16:35:10+01:00"
title="Andre dukker"
+++

# ALLE MULIGE ANDRE DUKKER

_Hvis man er tosset med dukker, er det jo svært at begrænse sig til kun en type. Det har jeg da heller ikke helt kunnet. Dels har jeg nogle stykker, jeg har arvet, så er der nogle fra min barndom - og endelig er jeg da kommet til at købe nogle, der intet har at gøre med Ginger og de andre. Det er dem, jeg for sjov præsenterer på denne side._

Mine små Skildpadde-og Rosebud-dukker, Ønskedukker, har holdt flyttedag fra denne side til en, der er helt [deres egen](thumbsucks).

{{< img src="Andre020.jpg"
    caption=""
    alt="Andre 020"
    link="Andre020.jpg"
    caption=`Dette må være min ældste dukke. Hendes hovede er af bisquit (vil jeg tro), arme og ben af træ, kroppen er af stof. Hun har sit oprindelige tøj på. Jeg arvede hende efter en gammel dame, som døde yderst mæt af dage i 60'erne, så dukken er i hvert fald fra 1800-tallet. En fin lille sag.`
\ >}}

{{< img src="Andre023.jpg"
    caption=""
    alt="Andre 023"
    link="Andre023.jpg"
    caption=`
Min næstældste dukke - min mors gamle dukke! Hun må derfor være fra
1920'erne eller 1930'erne. Det eneste mærke, jeg kan finde, er et
'Germany' i nakken på hende. Som det kan ses, er hun repareret i
ansigtet, hun har også på et tidspunkt fået ny paryk, hun har mange
krakeleringer på kroppen, men for mig gør det hende ikke mindre værd.`
\ >}}

{{< img src="Patsy004.jpg"
    caption=""
    alt=""
    link="patsy"
    caption=`Næst i rækken er Patsy, som må være fra 1946. Jeg har først fået hende
for nyligt - hun får sin egen side, som du kommer ind på ved at klikke
på billedet.`
\ >}}

{{< img src="Andre036.jpg"
    caption=""
    alt="Andre 036"
    link="Andre036.jpg"
    caption=`Her er endnu en dukke fra min barndom: Dukke Farmor. Gæt hvem der i sin tid gav mig den! Jeg havde jo også dukke Karen, en stor glasdukke på 60 cm - hende havde jeg fået af Tante Karen, vores gamle børnehavefrøken. Jeg var åbenbart ikke så fantasifuld dengang heller. Men Dukke Farmor er altså en langt mindre sag, og hun har en kæmpe garderobe, som min farmor syede og strikkede til hende. Selv skoene syede hun i hånden. Dukke Karen er pga. pladsmangel flyttet til det vestlige Jylland, og dukke Farmor er nu flyttet til Viborg, hvor hun nu bor på [et lille, privat museum](http://museum50.dk).`
\ >}}

{{< img src="Andre019.jpg"
    caption=""
    alt="Andre 019"
    link="Andre019.jpg"
    caption=`Bella har også overlevet fra min barndom. Hun er ca. 37 cm høj, og hun
har alt sit originale tøj i behold. Det er hende med det blonde hår. Den
mindre, ca. 28 cm høje dukke ved siden af hende er også en Bella-dukke,
som jeg har købt til selskab for hende. Hun har en pragtfuld
hjemmestrikket kjole på.`
\ >}}

{{< anchor "teeny" >}}

{{< img src="Andre028.jpg"
caption=""
alt="Andre 028"
link="Andre028.jpg"
caption=`
Da Barbie kom frem, syntes jeg, hun var FOR grim. Men jeg
kunne godt se ideen i at have en 'voksendukke'. Så fik jeg i stedet
hende her, som er noget større end Barbie, ca. 50 cm høj og af vinyl.
Jeg kan ikke huske, hvem der har lavet hende, og der er ingen mærker på
hende. Ingen, jeg hidtil har spurgt, har kunnet fortælle mig, hvem hun
er, så jeg må leve videre med hende i uvidenhed. OBS! Læs opdatering
under [nyheder](2008.shtml#teeny2) - selv om det ikke giver mere klart
svar på, hvem hun egentlig er.

Hun lå længe på loftet i mine forældres hus, men desværre fandt en mus
ned i kassen til hende, så hendes øjenvipper blev spist, og hun fik også
lidt ekstra smilerynker i øjenkrogene - de nydeligste små musetænder ses
tydeligt. Jeg fik sat nye øjenvipper på hende, og så var hun fin igen.
På billedet her har hun sit originale tøj på; man kunne også købe sysæt
til hende - der var trykt streger på stoffet, så delene var lige til at
klippe ud og sy.`
\ >}}

Som barn 'arvede' jeg min mors gamle Shirley Temple-bog og nogle gamle
udklip fra filmjournaler med hende. Og hun vandt selvfølgelig også mit
hjerte. Så da jeg så på ebay, at man kan købe Shirley Temple-dukker,
måtte jeg selvfølgelig have en. Jeg har endnu ikke mandet mig op til at
investere i en af de gamle af komposit, hende her er af vinyl og fra
slutningen af 1950'erne. Der blev også lavet en serie i 1980'erne, men
dem bryder jeg mig ikke om. Jeg har desværre ikke noget originalt tøj
til hende, men hun kan nok tage sig ud alligevel.

{{< img src="Andre022.jpg"
    caption=""
    alt="Andre 022"
    link="Andre022.jpg"
\ >}}

Jeg købte også to Toni-dukker fra Ideal, P-90 hedder de. De har også
fået deres egen side, for jeg købte en masse pragtfuldt tøj til dem, om
det så er originalt eller ej. I mellemtiden er den mørkhårede blevet
solgt med en del af tøjet.

{{< img src="Andre042.jpg"
    caption=""
    alt="Toni"
    link="toni"
    class="height-250"
\ >}}

Endnu en gammel dukke ses her; det er Sweet Sue Sophisticate fra
American Character, en fashion doll på ca. 50 cm. Det var ikke meningen,
hun skulle ende hos mig, men det gjorde hun altså - for en tid. Og
eftersom hun er ret speciel, fik hun sin egen side. Klik på billedet for
at komme ind på den. Hun er nu flyttet til Sverige.

{{< img src="Andre030.jpg"
    caption=""
    alt="Andre 030"
    link="sweetsue"
    class="height-250"
\ >}}

Min ungdoms idol var Twiggy, selv om jeg ikke just lignede hende. Derfor
begyndte jeg at holde øje med hende på ebay, da jeg havde opdaget, at
hun faktisk fandtes som andet end en Barbie-dukke. Hende her er fra
Franklin Mint - der findes også en tredje, vist nok japansk Twiggy
dukke, men denne på 38 cm er i mine øjne den flotteste. Hun er da heller
ikke billig!

Da det er nogle år siden, hun gik ud af produktion, findes der ikke
meget udstyr at købe til hende. Men så er det jo godt, man kender nogle,
der kan den slags. Sættet med hotpants er kreeret af [Lisa Astrup](http://www.freewebsite-service.com/lisaastrup/forside.php). Det
er dog også lykkedes mig at finde to originale sæt tøj til hende, oven i
købet i uåbnet æske (desværre - hvad sjov er der ved at have tøj i en
æske? Men jeg kan ikke rigtigt få mig selv til at pakke det ud.)

{{< grid >}}

{{< img src="Twiggy002.jpg"
    caption=""
    alt="Twiggy 002"
    link="Twiggy002.jpg"
    gallery="twiggy"
\ >}}

{{< img src="Twiggy004.jpg"
    caption=""
    alt="Twiggy 002"
    link="Twiggy004.jpg"
    gallery="twiggy"
\ >}}

{{< img src="Twiggy001.jpg"
    caption=""
    alt="Twiggy 002"
    link="Twiggy001.jpg"
    gallery="twiggy"
\ >}}

{{< /grid >}}

Også et par andre moderne dukker er der kommet til - to udgaver af
Marley Wentworth fra Tonner (også udgået nu). De er ca. 30 cm høje,
fladbrystede (derfor nemmere at kreere tøj til - det var faktisk derfor,
jeg købte dem), og man kan få masser af smart udstyr til dem. Det
originale Tonner tøj er vildt dyrt, men der er mange, der sætter
hjemmesyet tøj på ebay (det er faktisk sådan et sæt, hende med de røde
støvler har på), man kan også få alle slags sko og støvler, så det er en
lidt spændende dukke.

Den rødhårede er til salg, med en del tøj til - noget originalt, andet
velsyet af private ebay-sælgere.

{{< img src="Andre039.jpg"
    caption=""
    alt="Andre 039"
    link="Andre039.jpg"
\ >}}

Nu er jeg også den glade ejer af en Sasha dukke, fra slutningen af
60'erne, vil jeg tro. Jeg er ikke så meget inde i alt det med Sasha, som
jo er mindst lige så stort et samlerobjekt som fx Ginny og Muffie.

{{< img src="sasha3.jpg"
    caption=""
    alt="Sasha"
    link="sasha"
    class="height-250"
\ >}}
